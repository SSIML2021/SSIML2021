




Monetair beleid en de Grote Financiële Crisis  
Derde jaarlijkse Nyenrode Finance Day - 28 oktober 2011  


De  afgelopen  vier  jaar  zijn  uiterst  onstuimig  verlopen  voor  het  mondiale financiële stelsel en voor de wereldeconomie op een manier  die  zijn  weerga  niet  kent.  De  uitbarsting  van  de  huidige  ongekend  hevige stelselcrisis is wel vergeleken met het tot stilstand komen van  de  internationale  kapitaalmarkten  aan  de  vooravond  van  de  Eerste  Wereldoorlog.  De  kracht  en  de  snelheid  waarmee  gebeurtenissen  elkaar  opvolgen,  heeft  zelfs  het  vertrouwen  in  de  economie  als  discipline  aangetast.  De  dreiging  van  een  ineenstorting  van  de  wereldeconomie,  die  gelijkenissen  vertoont  met  de  Grote  Depressie  van de vorige eeuw, heeft ook gezorgd voor beleidsingrepen zoals wij  in 	de 	geschiedenis 	niet 	eerder 	hebben 	gezien. 	Monetaire  beleidsmakers   hebben   in   reactie   op   deze   crisis   alle   denkbare  conventionele  en  onconventionele  middelen  en  instrumenten  uit  de  kast gehaald.  
   
In deze voordracht wil ik u graag laten zien hoe het monetaire beleid  zich in de eurozone heeft ontwikkeld in de verschillende stadia van de  crisis en voor wat voor uitdagingen wij nu gesteld staan.   


Om  deze  discussie  in  perspectief  te  plaatsen,  wil  ik  in  herinnering  roepen   dat   het   mandaat   van   de   ECB   luidt   dat   prijsstabiliteit  


 	1 



gehandhaafd moet worden, zoals dit is neergelegd in het Verdrag van  Maastricht. Om dat doel te bereiken, moet aan een aantal eisen worden  voldaan.   


2-1: In  de  eerste  plaats  is  dat  de  eis  dat  wij  geloofwaardig  zijn  in  ons  commitment  aan  prijsstabiliteit  als  primaire  doelstelling  van  het  monetaire  beleid.  Als  wij  geloofwaardig  zijn,  komen  de  langere  termijnverwachtingen van burgers in Europa over inflatie overeen met  de definitie die de ECB hiervoor hanteert, namelijk een inflatie van  onder, maar dichtbij de 2%.  


2-2: Daarnaast  dient  het  monetaire  beleid  transparant  te  zijn  en  moeten  monetaire  autoriteiten  verantwoording  afleggen  voor  hun  besluiten.  Dit vraagt om een heldere en effectieve communicatie.  


2-3: Ten   derde   moeten   monetaire   beslissingen   worden   genomen   in  volledige   onafhankelijkheid   van   de   politiek.   Dit   beginsel,   dat  eveneens is neergelegd in het Verdrag van Maastricht, houdt ook een  strikt verbod in op monetaire financiering.   


2-4: Ten vierde moet het monetaire beleid gericht zijn op de middellange  termijn.  Er  is  namelijk  sprake  van  een  lange  en  variabele  tijdsduur  tussen het moment waarop een monetair besluit wordt genomen en de  doorwerking  daarvan  op  de  economie.  Wij  noemen  dit  ook  wel  het  transmissiemechanisme.   



 	2 





3-1: Als  vijfde  dient  het  monetaire  beleid  gebaseerd  te  worden  op  een  helder analytisch raamwerk, dat rust op twee pijlers: de economische  analyse en de monetaire analyse. Ik merk hierbij op dat de crisis heeft  geleerd dat de monetaire analyse een belangrijke rol kan spelen bij het  signaleren  van  financiële  onevenwichtigheden  en  kwetsbaarheden.  Deze  analyse  vormt  een  belangrijk  element  in  een  strategie  die  Engelsen 'leaning against the wind' noemen, wat zoveel betekent als  het 'bieden van tegendruk' ('tegen de wind in leunen').   


3-2: Tot slot, de zesde eis die aan het monetaire beleid wordt gesteld. Dat  is  het  zogenoemde  'scheidingsprincipe'.  Dit  principe  onderscheidt  monetair beleid door het sturen van de beleidsrente in het belang van  prijsstabiliteit  enerzijds,  en  monetair  beleid  dat  gericht  is  op  de  beïnvloeding 	van 	de 	hoeveelheid 	liquiditeit 	in 	de 	geldmarkt  anderzijds.   


Laten we, met deze beginselen in het achterhoofd, nu gaan kijken naar  de antwoorden van het monetaire beleid op deze crisis.   


3-4: De ECB heeft conventionele instrumenten gebruikt, in de vorm van  een agressieve verruiming van het rentebeleid. Het doel hiervan was  om   het   risico   van   deflatie   tegen   te   gaan.   Daarnaast   zijn   er  onconventionele  middelen  ingezet,  gericht  op  het  herstel  van  een   	3 



goedwerkend transmissiemechanisme. Dit beleid is uitgevoerd in vier  fasen.  


1. Tussen juli 2007 en de herfst van 2008 heeft de ECB gereageerd op  de 	verstoring 	van 	de 	interbancaire 	markt 	door 	vooral  verhoudingsgewijs  meer  langere  liquiditeit  beschikbaar  te  stellen  voor commerciële banken (3-maandsoperaties in het bijzonder).   
2. Vanaf de herfst van 2008 tot eind 2009, toen de financiële crisis  escaleerde 		(Lehman) 	en 	van 	een 	liquiditeitscrisis 	in 	een  solvabiliteitscrisis overging, heeft de ECB het officiële rentetarief  in  enkele  stappen  sterk  verlaagd  naar  een  niveau  dat  historisch  zonder  precedent  is.  Daarnaast  is  een  aantal  onconventionele  instrumenten gebruikt, zoals een vaste wekelijkse rentetender met  volledige 	toewijzing 		en 		op 		de 	lange 	termijn 	gerichte  herfinancieringoperaties (tot 1 jaar) met volledige toewijzing.   
3. De  derde  fase  beslaat  de  periode  van  eind  2009  tot  medio  2011.  Toen de economie en de financiële markten eind 2009 verbeterden,  is de ECB begonnen haar onconventionele maatregelen stapsgewijs  terug  te  brengen.  Maar  toen  de  schuldencrisis  in  Griekenland  in  voorjaar  2010  escaleerde  en  dreigde  de  obligatiemarkten  van  de  eurozone ernstig te verstoren, werd op het disfunctioneren van het  monetaire transmissiemechanisme gereageerd met het activeren van  het Securities Markets Programme, het opkoopprogramma gericht  op de obligatiemarkten.   


 	4 



4. De 	vierde 	fase 	dateert 	van 	augustus 	2011, 	toen 	de  staatsschuldencrisis zich verder verdiepte. De ECB heeft daarop de  ingezette  stapsgewijze  afbouw  van  onconventionele  maatregelen  gestaakt,  en  juist  weer  aanvullende  onconventionele  maatregelen  genomen om de monetaire transmissie te steunen.  


5-1: Deze beleidsmaatregelen zijn zeer nuttig gebleken als middel om de  prijsstabiliteit  te  handhaven  en  de  transmissieproblemen  in  het  monetaire stelsel aan te pakken.   


5-2: Tegelijkertijd  droegen  deze  maatregelen,  en  vooral  het  SMP,  een  aantal risico's in zich. Ik wil hier de vier grootste noemen, waaraan ik  ook eerder in interviews heb gerefereerd:  


5-3: Ten   eerste:   deze   maatregelen   hebben   de   neiging   de   druk   te  verminderen  die  markten  op  regeringen  uitoefenen  om  zich  aan  de  begrotingsdiscipline te houden.  


5-4: Ten  tweede,  verhogen  voortgaande  interventies  van  de  ECB  op  de  obligatiemarkten 	het 	risico 	dat 	overheidsschulden 	monetair  gefinancierd worden.  


5-5: Ten derde, brengt het opkopen van obligaties op markten die onder  druk staan een financieel risico met zich mee voor de balans van het  eurosysteem. 	Dit 	risico 	kan 	uiteindelijk 	leiden 	tot  begrotingsoverdrachten waar geen democratische legitimatie voor is.  Ten vierde, kan de ECB in politiek vaarwater terechtkomen. Dit zal  het voeren van een monetair beleid bemoeilijken.   


Met de ervaring die we in deze crisis hebben opgedaan en de risico's  die daarmee samenhangen, moeten we, als deze crisis eenmaal voorbij  is,  het  fundament  en  de  rol  van  het  monetaire  beleid  gaan  herzien.  Waar gaan we heen en hoe komen we daar?   


6-2: In mijn visie moet het monetaire beleid na deze crisis drie belangrijke  kenmerken  bevatten.  Voor  het  monetaire  raamwerk  is  duidelijk  geworden hoe belangrijk de monetaire analyse is voor het vaststellen  van financiële onevenwichtigheden en kwetsbaarheden. Deze analyse  vormt een belangrijk onderdeel van een strategie van 'leaning against  the wind'.   


6-3: Voor het operationele raamwerk van het monetaire beleid is het van  vitaal belang dat we na deze crisis terugkeren naar de grondslagen van  het  raamwerk  voor  de  crisis.  Dit  houdt  vooral  in  dat  wij  weer  een  transparant  en  helder  scheidingsprincipe  tussen  rentebeslissingen  en  liquiditeitsmanagement gaan hanteren.   







 	6 



7-1: Tot  slot  is  er  een  grote  behoefte  aan  een  duurzaam  institutioneel  raamwerk   voor   de   eurozone.   Dit   kader   moet   gericht   zijn   op  budgettaire discipline en een gezonde economische governance van de  eurozone. 	Dat 	is 			belangrijk 		om 	macro-economische  onevenwichtigheden 		te 	voorkomen 	en 		het 		groeipotentieel 		te  versterken. Op de langere termijn, als sluitstuk van een proces waarin  strikte  waarborgen  voor  gezonde  overheidsfinanciën  zijn  verankerd,  zie ik euro-obligaties als duurzame manier om te voorkomen dat een  liquiditeitsprobleem 		in 		een 	lidstaat 		onnodig 	verwordt 	tot  solvabiliteitsprobleem  en  dat  budgettaire  problemen  in  één  euroland  leiden tot een domino-effect door besmetting van andere lidstaten.   


7-2: Hoe  moeten  we  daarbij  te  werk  gaan?  In  de  overgang  naar  het  monetaire beleid dat wij moeten volgen als deze crisis voorbij is, is  het 	belangrijk 	dat 	we 	de 	conventionele 	en 	onconventionele  maatregelen en instrumenten die we hebben ingezet tijdens de crisis  geleidelijk  afbouwen.  In  die  fase  zal  communicatie  zeer  belangrijk  zijn.  Zowel  budgettair  als  prudentieel  beleid  moet  een  leidende  rol  krijgen in het aanpakken van de problemen die hun oorsprong vinden  in de budgettaire en financiële sfeer.   


7-3: Laat  ik  tot  een  conclusie  komen.  Zoals  Stan  Fischer,  de  huidige  gouverneur van de Israëlische centrale bank, recentelijk heeft gezegd  in  zijn  Tinbergen-lezing  in  Utrecht,  is  de  grote  vraag  waar  de  monetaire autoriteiten zich nu voor gesteld zien: wat moet je doen als  de  verantwoordelijke  beleidsmakers  de  problemen  niet  adequaat  aanpakken?  Mijn  antwoord  is  dat  monetair  beleid  hier  niet  de  oplossing  kan  leveren,  omdat  de  crisis  zijn  oorsprong  vindt  in  begrotingsbeleid en de kwetsbaarheid van het bankenstelsel. Het enige  dat  de  ECB  met  het  monetaire  beleid  kan  bewerkstellingen  is  het  kopen van tijd. Maar dat kan alleen als de ECB de uiterste grenzen  van  haar  mandaat  opzoekt  en  zoiets  kan  natuurlijk  niet  langer  dan  strikt noodzakelijk voortduren.   





































 	8 

